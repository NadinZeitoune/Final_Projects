[{
    "name": "ברוכים הבאים לפנדורה",
    "audio": "",
    "lyrics":"אניה: היה הייתה פעם ממלכה עלומה%בני אנוש ובני קסם חלקו אדמה%בראשם נסיכה שחיכתה בשקיקה%לנסיך שאותה יהפוך למלכה%%נסיך אנושי בנסיכה פגש%בעורמה את ליבה העדין כבש%הנסיכה מיד התאהבה%קורבן לרשת שקרים שטווה%%הנסיך בגד בנסיכה התמימה%בשניות החריב הוא את כל עולמה%כאשר את סודה האפל הוא חשף%את ממלכתה הוא הביא אל הסף%%כשידע חיי נצח ליטול%על שתי ממלכות הוא רצה למשול%בשארית כוחותיה הצילה את כולם%בני אנוש ובני קסם הופרדו לעולם"
},{
    "name": "יומי הגיע",
    "audio": "",
    "lyrics":"אניה: יומי הגיע, הזקן כבר מת%אני חיכיתי וחיכיתי, שלטוני מתחיל כעת%אזרחי פנדורה אני אשלוט בכם%אז היזהרו ממני, כי אמרר את חייכם%מילדות עוד חלמתי על יום בו אמשול%מלכותי יקרה לי יותר מהכול%ממלכה מבוצרת שמורה לי בלבד%הכס רק לי נועד%דמכם שלי לעד%השתחוו מיד!%%השתחוו מיד"
},{
    "name": "הבלוז של ליאו",
    "audio": "",
    "lyrics":"ליאו: כל המבטים מופנים אליי%שוב אני במרכז%חכם, יפה וגם עשיר- ודאי%אבל לא די בכך%%אולם היום הכל יהיה שונה%כן, זהו רגע גורלי%היום אני אומר את שעל ליבי%ואת תהיי שלי%%מחפש אותך בכל האספסוף שברחבה%כל כך הרבה אנשים אך לא את אהובה%%תלמידה1: היי, זה ליאו סאמה!%תלמידה2: או, ליאו%תלמידה3: ליאו לנצח!%ליאו: היי רגע, מה?%תלמידה1: סנפאי תבחין!%ליאו: אה.. טוב, סליחה%תלמידה2: בוא נצא!%ליאו: לא, לא – לא תודה%תלמידה3: תתחתן איתי!%ליאו: רץ... לכיתה%%הן שוב סוגרות עליי%נשבו בקסמיי%אך רוצה להיות רק איתך%%אף אחת מעולם לא תפסה אותי כך%מבולבל ונמלט,%כמו עיוור שוב מחפש אותך%ואת קבורה בספרים, ואני נדחק לצד%אך לעולם לא אוותר%הרגש בי בוער%רוצה להיות איתך מיד%%(המשך לבלוז המלא)%מחפש אותך בכל פינה%כמה לא אופייני%חושש, מתוח וגם לא נרגע%זה לא כל כך אני%%אין לי ספק כי המצב הזה%אינו יכול להימשך%אם רק אוכל סופסוף להיות עצמי%זה לא ימשיך להסתבך%%הולך בסיבובים%ומפלס את דרכי בין השיעורים%כל דלת שפתחתי%העלתה עד עכשיו אכזבה%%תלמידה1: ליאו, אתה זוכר אותי?%אני איתך בביולוגיה%ליאו: אתן רבות, אני אחד%תלמידה2: אני חושבת שאני מאוהבת%ליאו: נו, תעזבי לי את היד%%לא, הן לא מוותרות%אותי רוצות%אז למה קשה לי כל כך?%%תלמידה1: הנה הוא שם!%תלמידה2: כזה מושלם%%ליאו: אף אחת מעולם לא תפסה אותי כך%מבולבל ונמלט,%כמו עיוור שוב מחפש אותך%ואת קבורה בספרים, ואני נדחק לצד%אך לעולם לא אוותר%הרגש בי בוער%רוצה להיות איתך מיד%%יוקי, יוקי הזו היא לא מבינה%אם היא הייתה פשוט נותנת לי הזדמנות%הייתי עושה אותה!%... מאושרת%%מזל רק שהיא לא מודעת לאהבתי השנייה%לא הייתי רוצה להותיר אותה בקנאה%אף אחת לא יודעת זאת%אבל אהבתי השנייה היא...%ורדים%%*קולות שונים שמדברים על ליאו*%תלמידה: אומייגאד הוא כזה חתיך%ליאו: תודה%%אף אחת מעולם לא תפסה אותי כך%מבולבל ונמלט,%כמו עיוור שוב מחפש אותך%ואת קבורה בספרים, ואני נדחק לצד%אך לעולם לא אוותר%הרגש בי בוער%רוצה להיות איתך מיד%להיות איתך מיד"
},{
    "name": "צריך להתעורר",
    "audio": "",
    "lyrics":"יוקי: במקום בו האושר נראה כה רחוק%כל סוג של רגש יצא מהחוק%אולי במציאות קצת שונה%הכול היה יותר פשוט%לו רק הייתה לי הזדמנות%אולי...%%במקום אחר, בזמן אחר%רגשות מודחקים יוכלו להשתחרר%אמצא את מקומי, אהיה עצמי%אבל זה רק חלום וצריך להתעורר%%בעולם שצבוע לבן ושחור%מחפשת בחושך למצוא את האור%בתוך אפרוריות אטומה,%לחלום כשאיש לא מסתכל%לנשום הפך לסתם הרגל%%במקום אחר, בזמן אחר%רגשות מודחקים יוכלו להשתחרר%אמצא את מקומי, אהיה עצמי%אבל זה רק חלום וצריך להתעורר%%אולי יום אחד כמו באגדות%אהיה חופשיה ואוכל להיות%כל מה שארצה בלי כל המסכות%תפתחו את הדלת שאוכל כבר לראות%%במקום אחר, בזמן אחר%רגשות מודחקים יוכלו להשתחרר%אמצא את מקומי, אהיה עצמי%אבל זה רק חלום%אבל זה רק חלום%אבל זה רק חלום וצריך להתעורר"
},{
    "name": "שיר הכפר",
    "audio": "",
    "lyrics":"כולן: המלכה החדשה אמרה כי יש פרס על ראשה%וזרקה לנו קצה חבל%יש לנו תקווה לזכות במשאלה קדושה%שתגמור לנו ת'סבל%%בת כפר1: שמעתי שלממלכה הזאת%הגיעה בת אנוש%בת כפר2: שמעתי שיש סכנה%והיא נכנסת אל הראש%בת כפר3: שמעתי שליבה קשה%ולא קיימת בו חמלה%בת כפר1: שמעתי שהיא תעביר לילדינו מחלה%בת כפר2+3: מה?!%%בת כפר1: המלכה החדשה אמרה%כי יש פרס על ראשה%ואין לה לאן לברוח%כולן: יש לנו תקווה לתפוס אויבת חדשה%שתיתן לנו קצת כוח%%בת כפר2: שמעתי שגובהה כטרול%ומהירה היא כמו ערפד%בת כפר3: שמעתי שחיסלה היא כפר%בהינף אחד של יד%בת כפר2: שמעתי שכוחה גובר%על כל כוחות הקסם יחד%בת כפר1: שמעתי את הסיפורים%והשתנתי כבר מפחד%(זה.. נורמלי לגמרי.. לא?)%%כולן: המלכה החדשה נותנת משאלה קדושה%כדי לתפוס אותה בכוח%הימים שלך ספורים,%הו אויבת חדשה%כי אין לך לאן לברוח"
},{
    "name": "השעון מתקתק",
    "audio": "",
    "lyrics":"קארה: אני קצרה בזמן%אז את תקשיבי טוב%כי אם לא נפעל מהר%יהיו צרות לרוב%המלכה החדשה נמצאת%לנו כבר מאחורה%והיא כרגע מאמללת%את תושבי פנדורה%%ומקס הו מקס המשועמם%חיכה לך הנבחרת%הוא תכנן מהפכה%יצר את המחתרת%וסופסוף כשיש פה אקשן%ונמאס כבר לחכות%אתה מביא לי בלי בושה%איזו נבחרת עם ספקות?!%%אז שלא תטעי%כי אין בך משהו מיוחד%כי הנבואה הזו יכלה%לבחור בכל אחד%עכשיו, פנדורה בצרות%אז את תפסיקי לפקפק%מספיק להיות כזאת סתומה%כי השעון מתקתק%כי השעון מתקתק%%את רוצה לראות פה קסם?%תפקחי את העיניים!%כי כל חמש דקות%חותך דרקון את השמיים%ואם עוד לא נחשפת%לכל הסכנות מכאן%תודי על כך שלא קולפת%מרגל של טיטאן%%אז אם את עדיין סקפטית%וצריכה עוד הוכחות%הסתכלי לי בקדירה%וניוועץ עם הרוחות%בשורה התחתונה%העניין מאוד פשוט%את נלחמת במלכה%ולא הכול ילך קפוט!%%אז שלא תטעי%כי אין בך משהו מיוחד%כי הנבואה הזו יכלה%לבחור בכל אחד%עכשיו, פנדורה בצרות%אז את תפסיקי לפקפק%מספיק להיות כזאת סתומה%%רק תדעי שבעבר%המצב היה הפוך%לפני שהפוליטיקה%יצרה את הסיבוך%בני האדם והקוסמים%חיו להם בנחת%ועכשיו כולם מלקקים%לאניה את ה-%מקס: קארה! לא לפני הילד%קארה: אוקיי, אוקיי%%אז שלא תטעי%כי אין בך משהו מיוחד%כי הנבואה הזו יכלה%לבחור בכל אחד%עכשיו, פנדורה בצרות%אז את תפסיקי לפקפק%מספיק להיות כזאת סתומה%כי השעון מתקתק%כי השעון מתקתק%כי השעון מתקתק"
},{
    "name": "שיר האחיות",
    "audio": "",
    "lyrics":"קיטסו: שלום קורבן חדש,%יצור עלוב וחלש%אותך נעים להכיר%נקורי: זמנכם כמעט נגמר%ואפשר כבר לומר%אוסאגי: שמותכם לא יהיה מהיר%%נקורי: אז קדימה נסו לרוץ למצוא מחסה%אוסאגי: בוא ונתחיל במרדף%קיטסו: לנו רק חוק אחד%לו מציית כל אחד%כולן: או שאתה טורף או שאתה נטרף%%קיטסו: התכוננו עכשיו לרשע טהור%נקורי: רשע טהור%אוסאגי: רשע טהור%קיטסו: נחושות יותר מכל דבר%כולן: שלא תראו את המחר%קיטסו: נחסל אתכם מיד בצליל שחור%נקורי: צליל שחור%אוסאגי: צליל שחור%כולן: כי כשהשיר נגמר,%אף אחד לא נשאר%%אוסאגי: הרגליים קפואות%קיטסו: נשימותיכם איטיות%נקורי: האם אתם כבר רועדים?%אוסאגי: הדמעות כבר זולגות,%נקורי: יש משאלות אחרונות?%קיטסו: על ברכיכם עכשיו אתם יורדים%כולן: לא תתחמקו מהשאול%ואיש אתכם לא יגאל%האם אתם מוותרים?%לשירנו תפקיד,%לכבול אתכם לתמיד%אסירים עכשיו לייסורים%%נקורי: התכוננו עכשיו לכאב וצרחות%קיטסו: כאב ומכות%אוסאגי: כאב ודמעות%מצטערות כי זו לא אשמתכם%שאיש עלינו לא ריחם%כולן: אז אנו גם לכם לא מוותרות%לא מוותרות%לא מוותרות%קיטסו: אז שלום ולא להתראות%כולן: משלוש האחיות%%קיטסו: פעם גם לנו היו רצונות%לפני הרצח והדם%אוסאגי: רצינו להיות חופשיות%כמו בני האדם%נקורי: חשבנו למרוד בשלטון הרשע%אך בשעת הקרב%קיטסו: כשהורינו נרצחו%כולן: כולם עמדו ב...%אוסאגי: צד"
},{
    "name": "קולי יישמע",
    "audio": "",
    "lyrics":"מקס: במציאות שנראית כמו סיוט לא נגמר%בחזית אני נשאר%מוקף במוות, בהרס, בחוסר תקווה%אבל עומד על המשמר%%אני בחושך שומע קולות המתים%שלא נותנים לי מנוחה%לצד דור מלחמה המבקש נקמה%שצועקים מהפכה%%אז אוביל ת'שינוי, אציל נפשם מהעינוי%נבחרת עלומה- החיי את השממה%שבועה מוכתמת בדם%החוב לעד לא ישולם%ואז קולי ישמע- ויפר ת'דממה%%בין תמרות העשן וכל הצעקות%שמקשות על הנשימה%כבר קשה לחכות לפצעים, צלקות%כשחושבים על המשימה%%אך למרות הקשיים ראשי עוד מורם%לעולם אני לא אוותר%לעולם לא אפול ואדרוס כל מכשול%אצור מקום טוב יותר%%אז אוביל ת'שינוי, אציל נפשם מהעינוי%נבחרת עלומה- החיי את השממה%כן עמי לא יסבול%ביכולתי אותם לגאול%כך קולי ישמע%%תני לי יד ונצא לקרב מיד%תמצאי בפנים את הנבחרת%המסע קשה%יוקי: אבל ליאו מחכה לבד%מקס: תראי לי שאת לא מוותרת%%כולם: אז אוביל ת'שינוי, אציל נפשם מהעינוי%גורלי כבר נקבע, אני היא התקווה%לעולם טוב יותר%בו שום דבר אינו חסר%אז קולי יישמע- ויפר ת'דממה"
},{
    "name": "האמת של קלוד",
    "audio": "",
    "lyrics":"קלוד: היה הייתה פעם נסיכה שאפתנית%לשלטון ולכתר הייתה חמדנית%לחכות לתורה לא היה מקובל%לכן היא החליטה לשלוט בגורל%%הנסיך היה רק בובה על חוטים%מעולם לא היו שניהם אוהבים%אותו פיתתה למלכודת שקרים%הוא היה זה שנתפס בקורים"
},{
    "name": "קולך יישמע",
    "audio": "",
    "lyrics":"מקס: במציאות שנראית כמו סיוט לא נגמר%רק מוצא אחד נשאר%והכאב שרדף בקרוב יעלם%הכישוף היום נשבר%%את שונה מכל מה שכתוב בנבואות%בעיניי את משהו אחר%הקורבן לא פשוט וגם לי זה כואב%אבל אסור לי לוותר%%יוקי, לא אל תבכי%כי את נשארת בליבי%נבחרת להיות תקוות כל הדורות%משאלה תמורת דם%החוב כעת ישולם%ואז קולך יישמע%יוקי: מקס, לא%מקס: ויפר ת'דממה"
},{
    "name": "צרות של נבחרת",
    "audio": "",
    "lyrics":"קלוד: כשהכול נראה ממוצלח%הרשי לי לנער אותך%ולהוציא אותך מכל האשליות%%קארה: עכשיו כשאת היא הנבחרת%האחת ולא אחרת%תפתרי לנו את כל הבעיות%%מקס: יש פה רובוטים רוצחים%טנשי: וגם טיטאנים מועכים%ליאו: ושדים משתוללים ברחובות%%אניה: משולשים של אהבה%האחיות: בעיות של גאווה%כולם: ולכולנו יש הורים בבית קברות%%יוקי: העולם אוחד וניצחתי את הרשע%ועכשיו לא זוכרים דבר%כולם: יש עוד עלילות ועם כל הבעיות%הסיפור שלך לא נגמר%%ליאו: האחיות מכרו מזמן%את נשמתן אל השטן%והמשאלה אבדה להן בדואר%%האחיות: וקלוד מוריד חולצות%קלוד: הכול בשביל מעריצות%האחיות: איך זה שהוא לא בבית הסוהר%%מקס: אניה משליטה אימים%ממועצת תלמידים%מנסה היא עוד לשלוט פה על כולם%%אניה: וליאו עוד רווק%הוא מתבונן בך ממרחק%מחכה לפרק שבחוף הים%(ליאו: מתי זה יקרה אמרנו?)%%יוקי: הכול השתנה%כשפתחתי ת'תיבה%ונכנסתי להזיה%כולם: עם כל הכבוד%אולי תתחילי לעבוד%כי רוצים כבר עונה שניה%%טנשי: קארה מקטרת%שמקס שוב הקים מחתרת%רק חבל שהיא בתוך משחק מחשב%%קארה: הוא רצה שוב להנהיג%אז הוא התמכר לליג%ולטנשי שוב הסנפאי לא שם לב%%קלוד: אין לך מה לחשוש%קארה: רק תפעילי את הראש%קלוד+קארה: כי כולם יודעים את האמת%כולם: נגלה לכם סוד%או בעצם חוק יסוד%הגיבור לעולם לא מת%%יוקי: העולם אוחד וניצחתי את הרשע%ועכשיו לא זוכרים דבר%כולם: יש עוד עלילות ועם כל הבעיות%הסיפור שלנו לא נגמר"
}]